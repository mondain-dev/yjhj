\chapter[瞻禮四]{瞻禮四\quad{\normalsize 怙恃大聖若瑟}}
\section{大聖若瑟禱文}
\versicle 天主矜憐我等。

\Response 基利斯督矜憐我等、天主矜憐我等。

\versicle 基利斯督俯聽我等。

\Response 基利斯督垂允我等。

\versicle 在天天主父者。\hfill \response 矜憐我等。

\versicle 贖世天主子者。\hfill \response 矜憐我等。\\
聖神天主者。\\
三位一體天主者。

\versicle 聖瑪利亞。\hfill \response 爲我等祈。\\
聖若瑟。\\
達味之榮裔。\\
聖祖之輝耀。\\
天主聖母之淨配。\\
聖母童貞之潔護。

\versicle 天主聖子之鞠父。\hfill \response 爲我等祈。\\
基利斯督之勤衛。\\
聖家之長。\\
若瑟至義者。\\
若瑟至潔者。\\
若瑟至智者。\\
若瑟至勇者。\\
若瑟至順者。\\
若瑟至忠者。

\versicle 忍耐之明鏡。\hfill \response 爲我等祈。\\
貧窮之寶愛。\\
工人之表率。\\
家居之光榮。\\
童貞之保護。\\
家室之砥柱。\\
苦者之安慰。\\
病者之希望。\\
臨終之主保。

\versicle 邪魔之驚懼。\hfill \response 爲我等祈。\\
聖教之保障。

\versicle 除免世罪天主羔羊者。\hfill \response 主赦我等。

\versicle 除免世罪天主羔羊者。\hfill \response 主允我等。

\versicle 除免世罪天主羔羊者。\hfill \response 主憐我等。

\versicle 主立爲己宮之主。\hfill \response 又立爲諸產之長。

\versicle 請眾同禱。{\cspace}天主、爾以莫名之制、特簡榮福若瑟、爲童貞聖母之淨配。懇祈賜我等、凡在世恭敬其主保者、在天得蒙其轉達、乃生乃王世世。{\cspace}亞孟。

\section*{求聖若瑟垂佑誦}
福哉若瑟、我於困苦中奔赴爾前、既求爾至聖淨配之助、又復切祈爾佑、因爾與無玷童貞天主母相契之情、及爾懷耶穌聖嬰時所發慈愛。哀懇禱爾、念我為耶穌聖血所置嗣業、惠然眷顧、以爾力佑、救我於艱難中。吁、勤慎護守聖家者、保佑耶穌基利斯督之簡裔。吁、至愛之父無任我染邪說物誘諸疫、我大力之主保、自天憐助我與魔交戰、爾往者、救耶穌聖嬰於性命極危、今求爾護主聖會、脫免仇計及諸困厄、並恒保我眾、俾得奉爾為表、賴爾佑翼、在生修德、瀕死熱心、卒獲永福於天堂。{\cspace}亞孟。

\section*{向聖若瑟誦}
至聖耶穌之父聖若瑟。爾乃是天主所選、爲照顧聖母童身之貞、看守聖三之寶殿。爾恩受天主默示降生奧妙之事情。在世之時、鞠養萬物大主。今爾在天國、登高品、而享無窮之福。

\begin{quote}\bfseries 天主經\quad 聖母經\quad 聖三光榮頌\quad {\rm\small 各一遍}\end{quote}

\section*{求聖若瑟爲中國大主保祝文}
虔恭求爾、爲我等轉達於爾所愛之子耶穌、赦我等罪。又求爾爲中國主保、轉求天主、憐視中國未奉教人。開其心、明其目、使反邪歸正、能知信望愛之德。通國欽崇、聖教大行、不致邪魔誘感。及至死後、同升天國、共享真福。{\cspace}亞孟。

\section*{求聖若瑟爲本身每日主保祝文}
至聖若瑟、膳養吾主耶穌之父、又極淨聖母瑪利亞之配。我今日求爾於天主臺前、作我主保。噫、惟爾爲我主保中、首先所敬仰者、求爾今日收我爲爾之門下。保護我於患難之中、不離我於臨終之時。{\cspace}亞孟。
