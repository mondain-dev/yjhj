\chapter[早課]{}
\section*{早課小引}
{\small 早上初起身時、即須感謝天主賜我一夜平安不死。又宜求天主、指引我今日能爲善事、不致犯罪。當跪拜天主聖像前誦經如下。}

\begingroup
\let\clearpage\relax
\chapter*{早課}
\endgroup

\section*{五拜禮}
\noindent 一拜、信天主、一概邪妄之事俱棄絕。

\noindent 二拜、望天主、保佑全赦我諸罪。

\noindent 三拜、愛敬至尊至善之主、於萬有之上。

\noindent 四拜、一心痛悔我之罪過、定心再不敢得罪於天主。

\noindent 五拜、懇祈聖母轉求天主、賜我善終恩佑。

\section*{聖號經}
\pattee 以十字、聖架號。\pattee 天主、我等主。\pattee 救我等、於我仇。\pattee 因父、及子、及聖神之名。{\cspace}亞孟。

\section*{三鐘經\quad{\rm\small 日出正午日沒三時誦}}
\versicle 主之天神報瑪利亞。\tabto{0.42\textwidth} \response 乃因聖神受孕。{\small 萬福一遍後同}

\versicle 主之婢女在茲。\tabto{0.42\textwidth} \response 希惟致成於我如爾之言。

\versicle 且天主聖子降生爲人。\tabto{0.42\textwidth} \response 居我人間。

\versicle 天主聖母爲我等祈。\tabto{0.42\textwidth} \response 以致我等幸承基利斯督所許洪錫。

\versicle 請眾同禱。{\cspace}懇祈天主、以爾聖寵、賦於我等靈魂。俾我凡由天神之報、已知爾子耶穌降孕者、因其苦難、及其十字聖架、幸迨於復生之榮福、亦爲是我等主基利斯督。 \response 亞孟。

\versicle 凡諸信者靈魂、賴天主仁慈、息止安所。 \response 亞孟。

\section*{聖母喜樂經\quad{\rm\small 復活時節當念}}
\versicle 天上母皇歡樂、亞勒路亞。\response 蓋爾攸孕者、亞勒路亞。

\versicle 符預語復活兮、亞勒路亞。\response 爲我等轉達天主哉、亞勒路亞。

\versicle 童貞聖母瑪利亞喜樂、亞勒路亞。\response 蓋主真復活、亞勒路亞。

\versicle 請眾同禱。{\cspace}天主、爲爾聖子耶穌基利斯督、我等之主復活、令天下萬民喜慶。懇祈爾、因其童貞聖母瑪利亞、賜我等永享常生之喜樂。亦爲是我等主基利斯督。 \response 亞孟。

\section*{獻功誦}
耶穌聖心、我因瑪利亞無玷之心。將我今日祈禱、事工、神形困苦、全獻於爾。用補我等愆尤、成爾諸凡意願。並爲本月內、託會友代禱之要需。

\section*{初行工夫}
伏望吾主、我等功行、寵照先之、輔翊前進。使我凡諸禱者行者、常自主肇、又賴主訖。爲我等主基利斯督。{\cspace}亞孟。

\section*{早感謝經}
感謝吾主天主、庇佑我一夜平善、幸不犯罪。賜我今日生命、復見所造美麗諸物、浩大恩德。我今日求主真光、照我神魂、指引我路、賜我今日勿迷惑顛仆。不幸得罪、是顛仆於地、主速扶救我。俾知痛悔改過、專心憶主。賜我聖寵、恒存於心、我心已足、不圖外物。主原教我、毋聽淫聲、毋視邪色、毋道非禮之言、毋取非義之物、毋踐非禮之地。心毋妄思、意毋妄動、惟使我憶主愛主、至死恪遵規誡。{\cspace}亞孟。

\section*{榮福經}
皇皇聖三、又一非二、欽崇榮福。若今茲、若永遠、及無窮世之世。{\cspace}亞孟。


\section*{天主經}
在天我等父者、我等願爾名見聖、爾國臨格、爾旨承行於地如於天焉。 我等望爾今日與我、我日用糧。爾免我債、如我亦免負我債者。又不我許陷於誘感。乃救我於凶惡。{\cspace}亞孟。

\section*{聖母經}
萬福瑪利亞、滿被聖寵者、主與爾偕焉。女中爾爲讚美。爾胎子耶穌、並爲讚美。 天主聖母瑪利亞。爲我等罪人、今祈天主、及我等死候。{\cspace}亞孟。

\section*{又聖母經}
申爾福、天主聖母、仁慈之母。我等之生命、我等之飴、我等之望、申爾福。旅茲下土、厄伐子孫、悲懇號爾。於此涕泣之谷、哀漣歎爾。嗚呼、祈我等之主保、聊亦回目、憐視我眾。及此竄流期後、與我等見爾胎普頌之子耶穌。吁、其寬哉、仁哉、甘哉、卒世童貞者瑪利亞。

\section*{信經}
我信、全能者天主聖父、化成天地。我信、其惟一聖子、耶穌基利斯督我等主。我信、其因聖神降孕、生於童貞瑪利亞。我信、其受難、於般雀比辣多居官時、被釘十字架、死而乃瘞。我信、其降地獄、第三日自死者中復活。我信、其升天、坐於全能者天主聖父之右。我信、其日後、從彼而來、審判生死者。我信、聖神。我信、有聖而公教會、諸聖相通功。我信、罪之赦。我信、肉身之復活。我信常生。{\cspace}亞孟。

\section*{解罪經}
籲告吾主、全能天主。卒世童貞聖母瑪利亞。聖彌額爾總領天神、聖若翰保弟斯大。聖伯多祿、聖保祿。一切天朝聖人聖女、及司鐸代天主位者。我今稽首、自訟自承凡思言行、得罪至極。多能爲善而未之爲、多能戒惡而弗之戒。此罪之故、咸歸於我、天主臺前、痛心懺悔、{\small 拊心}\ \ 我罪、{\small 拊心}\ \ 我罪、{\small 拊心}\ \ 告我大罪。望吾恩保聖母瑪利亞、望諸聖人、及諸聖女。爲祈吾主耶穌、赦我諸罪、今者、昔者、解者、忘者。自今而後、賜以聖寵。免我陷惡、佑我行善。挈我升天、享無限福。{\cspace}亞孟。

\section*{大悔罪經}
至仁至慈者、天地大君、統一普生、無上真主。我重罪人、爲主所生。今因愛慕吾主至切之情、超於萬物、衷誠深悔、以前種種罪惡。寧願失天下萬福、盡罹天下萬苦、不願稍獲罪於我至尊至善之主。以後決定、堅守主命。一切棄遠陷罪之端、至死無敢復犯。敢望吾主念聖子耶穌、既爲我等罪人、甘心受難、贖我重罪、必允我祈求。全然賜赦佑改、恒守至死、獲享無限真福。{\cspace}亞孟。

\section*{天主十誡}
\noindent 一、欽崇一天主萬有之上。

\noindent 二、毋呼天主聖名以發虛誓。

\noindent 三、守瞻禮之日。

\noindent 四、孝敬父母。

\noindent 五、毋殺人。

\noindent 六、毋行邪淫。

\noindent 七、毋偷盜。

\noindent 八、毋妄證。

\noindent 九、毋願他人妻。

\noindent 十、毋貪他人財物。

{\small 右十誡總歸二者、愛天主萬有之上、及愛人如己。}


\section*{聖教四規}
\noindent 一、凡主日、及罷工瞻禮日、該與彌撒。

\noindent 二、該遵守聖教所定齋期。

\noindent 三、該告解領聖體、每年至少一次。

\noindent 四、該量力供應聖教會之要需。

\section*{求恩經}
伏望全能至仁者天主、憐恤我等、赦我等罪。導引我等、詣於常生。{\cspace}亞孟。

吾主今日賜保我等、無以犯罪。

吾主矜憐我等、矜憐我等。

吾主仁慈乞施我等、如我等所望。

吾主俯聽我禱、而我號聲希徹於主。

全能者吾主天主、賜我等至有今日。主之大能拯救我等、庶幾是日、絕無至僻於罪。思言行爲、恪奉主命。爲我等主基利斯督。{\cspace}亞孟。

天地大君、吾主天主。我等心身、百思言行、今日賜我正之、淑之、引之、治之、俾率於聖教規誡工課。望主救世者、自今迨於無窮、扶佑我等、以庶幸救幸脫。乃生乃王世世。{\cspace}亞孟。

天主聖母、我等主保、懇爾轉求聖子耶穌。賜我今日力行諸善、不致陷於三仇之險。{\cspace}亞孟。

天主天神領守我者。惟上仁慈、託我於爾。今日賜我照護引治。{\cspace}亞孟。

真福主保聖 {\small\raisebox{-0.2zh}{人}\raisebox{0.2zh}{女} 某}。求爾於天主臺前、轉求加我神力。賜我今日遠絕犯罪之端、勉效爾之諸德。{\cspace}亞孟。

仰惟吾主降福我等、保護於諸凶惡、導引詣於常生。凡諸信者靈魂、賴天主仁慈、息止安所。{\cspace}亞孟。

\section*{小五傷}
\noindent 一、拜右手之傷。求勇德、以輕世福、不致驕傲。祈吾主、救我等心身。

\noindent 二、拜左手之傷。求忍德、以勝世禍、不致失望。祈吾主、救親友恩人。

\noindent 三、拜右足之傷。求勤德、以趨諸善、得升天堂。祈吾主、救煉處靈魂。

\noindent 四、拜左足之傷。求畏德、以避諸惡、免墮地獄。祈吾主、救犯罪惡人。

\noindent 五、拜肋旁之傷。求愛德、上愛天主、下愛眾人。祈吾主、救讎仇害我。

\section*{向耶穌聖靈誦}
懇祈吾主耶穌基利斯督、聖靈恩寵我。耶穌聖軀扶佑我。耶穌聖血酣暢我。耶穌聖肋之水潔清我。耶穌苦難聖死堅勵我。嗚呼、伏求全善耶穌垂允、藏我於聖傷中。勿棄我、勿許我離背。望救我於諸惡仇。迄我死後、召我趨赴主臺前、偕諸神聖、讚揚我主於無窮世。{\cspace}亞孟。

\section*{信德誦}
吾主天主。爾至真實、不能虛言。爾又全知、不能舛錯。我爲此信爾是真天主、一體三位、造世贖世、賞善罰惡之大主宰。爾曾許聖教會內、聖神常在訓誨啓迪、是以永不能錯。所有各端道理、皆爾默啓、如爾親口所言無異。我爲此堅心全信。我並願證此信德、雖被萬死不辭。{\cspace}亞孟。

\section*{望德誦}
吾主天主。爾至忠信、既許必踐。爾又全能、能踐所許。兼又極慈、肯賜所許。我爲此賴爾聖子之功、望爾全赦我罪、寵佑至終。獲登天國、永享見爾、如爾聖子所許。{\cspace}亞孟。

\section*{愛德誦}
吾主天主。因爾從無生我、安養保存、頃刻無間。又降生救我、受難贖我。況爾本性、自有無窮美善、可愛無比。爲此愛爾在萬有之上、及爲爾愛人如己。而愧悔我罪、立志不敢再犯。{\cspace}亞孟。

\section*{聖神降福誦}
伏求聖神降臨。從天射光、充滿我心。爾爲貧乏之恩主、孤獨之父、靈性之光。憂者之慰、苦者之安。勞者之息、涕者之樂、我心之怡客也。

伏求聖神降臨。以潔心污、以灌心枯。以醫心疾、以柔心硬、以暖心寒、以迪心履。伏求聖神降臨也。

請眾同禱。{\cspace}天主、爾以聖神之明、滿信者之心。賜我等聖神光輝、以長至智、以恒安樂。爲我等主基利斯督。{\cspace}亞孟。

\section*{已完工夫}
至仁至慈天主、懇念卒世童貞聖母瑪利亞、及諸聖人聖女、祝禱勳勞、俯錄我等、僕隸微績。凡我所爲、或可取者、惟愍視之。其有惰行、惟寬恕之。吾主天主、乃生乃王世世。{\cspace}亞孟。

\begin{quote}
{\bfseries 聖號經}
\end{quote}
% \pattee 以十字、聖架號。\pattee 天主、我等主。\pattee 救我等、於我仇。\pattee 因父、及子、及聖神之名。{\cspace}亞孟。

\section*{五謝禮}
\noindent 一、謝天主、生養照顧之恩。

\noindent 二、謝天主、降生救贖之恩。

\noindent 三、謝天主、赦罪賜寵之恩。

\noindent 四、謝天主、賜我進教引我升天之恩。

\noindent 五、謝天主、自生我等至今、無數之恩。
