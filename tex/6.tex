\chapter[瞻禮三]{瞻禮三\quad{\normalsize 感戴護守天神}}
\section{天神禱文}
\versicle 天主矜憐我等。

\Response 基利斯督矜憐我等、天主矜憐我等。

\versicle 基利斯督俯聽我等。

\Response 基利斯督垂允我等。

\versicle 在天天主父者。\hfill \response 矜憐我等。

\versicle 贖世天主子者。\hfill \response 矜憐我等。\\
聖神天主者。\\
三位一體天主者。

\versicle 聖瑪利亞。\hfill \response 爲我等祈。\\
天主聖母。\\
諸童身之聖童身者。\\
諸天神之母皇。\\
聖彌額爾總領天神者。\\
聖彌額爾護守聖教者。

\versicle 聖彌額爾克勝魔鬼者。\hfill \response 爲我等祈。\\
聖彌額爾統收靈魂者。\\
聖嘉俾阨爾侍衛聖母者。\\
聖嘉俾阨爾來報聖母者。\\
聖嘉俾阨爾天主遣使者。\\
聖嘉俾阨爾奉事耶穌者。\\
聖辣法阨爾引導旅人者。\\
聖辣法阨爾軀遠魔鬼者。\\
聖辣法阨爾療愈目瞽者。

\versicle 諸聖奉使天神及宗使天神者。\hfill \response 爲我等祈。\\
真福諸品天神者。\\
護守萬國諸聖天神者。\\
護守省縣等處諸聖天神者。\\
護守元首官長諸聖天神者。\\
護守世人諸聖天神者。\\
供獻人善諸聖天神者。\\
爲人轉求賞善諸聖天神者。\\
爲人轉求免罰諸聖天神者。

\versicle 安慰憂患諸聖天神者。\hfill \response 爲我等祈。\\
先知之師諸聖天神者。\\
侍立天主座前諸聖天神者。

\versicle 爲爾純性。\hfill \response 求照我等。

\versicle 爲爾奇妙。\hfill \response 求淨我等。

\versicle 爲爾巨能。\hfill \response 求護我等。

\versicle 爲爾盛愛。\hfill \response 求導我等。

\versicle 爲爾真福。\hfill \response 求顧我等。

\versicle 基利斯督、諸天神之真福。\hfill \response 求主俯聽我等。

\versicle 基利斯督、諸天神之榮光。\hfill \response 求主俯聽我等。\\
基利斯督、諸天神之忻樂。\\
爲天神昔守地堂之門。\\
爲天神昔慰聖亞巴郎許其胤嗣。\\
爲天神昔禁聖義撒格之死。\\
爲天神昔引聖多俾亞之路。\\
爲天神昔攜聖祿德、使出淫城、以免同燼。\\
爲天神昔付聖梅瑟古教之令。\\
爲天神肅奉耶穌聖誕之時。

\versicle 爲天神來報牧童以耶穌聖誕。\hfill \response 求主俯聽我等。\\
爲天神進膳於耶穌嚴齋之後。\\
爲天神顯現於耶穌受難時。\\
爲天神來報聖徒以耶穌復活。\\
爲天神扈從耶穌升天。

爲天神屢敗敵軍。\\
爲天神勉勵致命諸聖。\\
爲諸天神祈免我等之罪。\\
爲諸天神祈賜我等同享真福。

\versicle 除免世罪天主羔羊者。\hfill \response 主赦我等。

\versicle 除免世罪天主羔羊者。\hfill \response 主允我等。

\versicle 除免世罪天主羔羊者。\hfill \response 主憐我等。

\versicle 天主矜憐我等。

\Response 基利斯督矜憐我等、天主矜憐我等。

\versicle 在天我等父者。 至 又不我許陷於誘感。

\Response 乃救我於凶惡。

\versicle 我願稱頌吾主天主、於諸天神之前。

\Response 我將陟聖殿、而稱頌吾主天主之聖名。

\versicle 望主俯聽我禱。

\Response 我號聲上徹於主。

\versicle 請眾同禱。{\cspace}吾主天主、依爾全知、明鑒天神世人之品、析別其職。懇祈天主、命在天恒侍爾前之天神、在地降護吾生。爲我等主耶穌基利斯督。{\cspace}亞孟。

\versicle 天主、諭令天神指引我路。　\hfill \response 扶我勿履石上。

\versicle 凡人護守天神。\hfill \response 恒瞻天主聖父光榮。

\versicle 請眾同禱。{\cspace}全能無始無終天主、生我賜我靈魂、肖似於主、又命天神護守。懇祈吾主、賜僕聖佑、率訓遵命、獲免神形諸患。死後同諸天神、享天堂真福。爲我等主耶穌基利斯督。{\cspace}亞孟。

\section*{向諸品天神誦}
天上尊美諸品萬神、天地大君遣使者。爾靈性知愛德能、超絕人類、無可比擬。我冀面覿天主、爾常享見。我切望天上真福、爾久得之、久存之。爾體純神無質。爾欲德向善、恒一不變。爾明德直通、不煩推論。爾寵異尊秩、勿以爾尊健明潔、棄我卑愚弱污。求爾今世訓我愚、振我弱、使我如爾承行主旨、死後與爾偕享永樂。{\cspace}亞孟。

\section*{向彌額爾大天神誦}
天地大君、三軍之帥、善神之首、聖彌額爾、保守聖教會。昔日抑禁邪魔驕傲、使認天主至尊、大能無偶。轉求天主、賜教中諸品級、聰明剛毅、以能醒悟異端、解明大惑。加之神力誠意、以能體懷仁義、整肅萬民。爾依主命、世人終時、攜靈魂置之主前、聽斷其行、辨定善惡。或因善、受賞上升。或因惡、受罰下墮。我亦忝人聖教、敬謝爾、真切望爾。佑我平生、痛悔前非、以至死後、求主赦我重罪。{\cspace}亞孟。

\section*{向護守天神誦}
極尊天地大君神使者。從我人世至今、與我偕、須臾不離。教我善、懲我惡。抑鎮邪魔、使不得施計、迷害於我。我行、爾指我路。我怠、爾策我勤。我憂、爾慰我心。我立神功、爾獻於天主。我常得罪、爾爲求赦。我今追思以往、屢忘爾恩、不聽爾教、不戒爾懲。我今深悔苦痛、定心立志。以後感謝爾恩、恭敬爾陪。體懷爾情、聽遵爾教。勉力爲善、再不爲惡、不致爾憂。懇求勿棄絕我、寬裕教我、使我行善、以至升天、同享永樂。{\cspace}亞孟。
