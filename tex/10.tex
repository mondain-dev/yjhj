\chapter[瞻禮七]{瞻禮七\quad{\normalsize 孝敬仁慈聖母}}
\section{聖母聖心禱文}
\versicle 天主矜憐我等。

\Response 基利斯督矜憐我等、天主矜憐我等。

\versicle 基利斯督俯聽我等。

\Response 基利斯督垂允我等。

\versicle 在天天主父者。\hfill \response 矜憐我等。

\versicle 贖世天主子者。\hfill \response 矜憐我等。\\
聖神天主者。\\
三位一體天主者。

\versicle 聖母瑪利亞。\hfill \response 求賜愛耶穌之愛、以熱我心。\\
瑪利亞聖心、滿被聖寵者。\\
瑪利亞聖心、天主降福獨隆、超越眾心之上。\\
瑪利亞聖心、爲天主聖三之安宅。\\
瑪利亞聖心、與耶穌聖心同心同聖。\\
瑪利亞聖心、爲耶穌之欣樂。

\versicle 瑪利亞聖心、爲謙德中至極之謙、亙古莫能幾及者。\\
\hfill \response 求賜愛耶穌之愛、以熱我心。\\
瑪利亞聖心、爲潔淨中至極之潔、無物可能形容者。\\
瑪利亞聖心、爲慈憫矜憐之府庫。\\
瑪利亞聖心、爲耶穌熱愛之火。\\
瑪利亞聖心、爲仁愛無涯之大海。\\
瑪利亞聖心、爲天主全德聖容之明鏡。\\
瑪利亞聖心、爲至聖童貞之首。\\
瑪利亞聖心、爲耶穌寶血之所由生。

\versicle 瑪利亞聖心、爲救世大恩之夙望。\\
\hfill \response 求賜愛耶穌之愛、以熱我心。\\
瑪利亞聖心、爲罪人肆宥之轉求。
瑪利亞聖心、爲耶穌一生言行之總牘。\\
瑪利亞聖心、爲苦刃所剌者。\\
瑪利亞聖心、於耶穌受難時極其憂悶。\\
瑪利亞聖心、與耶穌同釘於十字架。\\
瑪利亞聖心、與耶穌同瘞於石塚。\\
瑪利亞聖心、於耶穌復活後、歡欣無似、亦如死而復活。

\versicle 瑪利亞聖心、於耶穌升天時、滿其悅樂。\\
\hfill \response 求賜愛耶穌之愛、以熱我心。\\
瑪利亞聖心、於聖神降臨、又得無盡無窮之寵照。\\
瑪利亞聖心、爲憂苦之慰。\\
瑪利亞聖心、爲罪人之託。\\
瑪利亞聖心、爲恭敬者之仰望。\\
瑪利亞聖心、爲諸信者臨終之助佑。\\
瑪利亞聖心、爲諸天神聖人之懽忭。

\versicle 仰望聖母瑪利亞、至仁至愛、至潔至謙。

\Response 願將我等之心、合於耶穌之心。

請眾同禱。 吾主天主。爾極聖之心、爲救我等於艱難叢集中。賜以至善至慈聖母瑪利亞之心、與耶穌聖心同仁同愛、容我求恩轉達。今惟賴聖母大勳變化我心、仿佛耶穌聖心之聖。爲我等主基利斯督。{\cspace}亞孟。

\section*{聖母聖心祝文}
惟聖惟神、天主聖神。因爾奇妙之化工、滿畀聖寵於聖母瑪利亞之聖心、使爲天主之寶座。今我等真切懇求、望主神恩、允我罪人、常託庇於聖母聖心之內。臨終時、獲享吾主耶穌基利斯督所許之真榮。{\cspace}亞孟。

\section*{向聖母聖心念珠十字誦}
恭向敬拜天主聖母、童貞瑪利亞。懇求瑪利亞之聖靈聖我。懇求瑪利亞聖心中、所愛爾子耶穌熱愛之火熱我。懇求瑪利亞之聖步引我。懇求瑪利亞之聖手受我。懇求瑪利亞之聖目憐視我。懇求瑪利亞之聖耳聽我哀呼。懇求瑪利亞之聖舌代我轉祈。懇求瑪利亞之聖軀潔淨我。懇求瑪利亞之重苦堅我勵我。嗚呼、伏望大主保、仁慈聖母、俯允我求。藏我於聖心中、勿棄我、勿拒我、毋許瞬息或離。救我於諸讎諸惡。迄我終期、容我趨赴爾臺前。偕爾聖子耶穌、及諸神聖、讚揚爾恩德於無窮。{\cspace}亞孟。
