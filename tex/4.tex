\chapter[主日經]{主日\quad{\normalsize 欽崇天主聖三}}
\section*{向天主聖三誦}
皇皇聖三、聖父聖子聖神、三位一體、全能無始無終天主。我恃主超性之光、信識主全能神智至仁之妙。並信識聖父聖子聖神、無差等之殊。論位敬其各一、論體欽其無二、論榮欽其均平。感謝主造成天地萬物、救贖人罪、降賦神愛。我雖負罪、是主所造所贖所賦。求主憫我、賜我神力、明智愛德。能遵守主誡、闡明主道、愛主萬物之上。平生行善、至於死後、獲見聖父聖子聖神、全能全智至仁、無始無終一天主、永享無際真福。{\cspace}亞孟。
\section*{向天主耶穌誦}
吾主耶穌。我何時能順主命、翕合主旨、捐離世物、專心事主。我雖微賤罪污、望主仁慈寬容。主若遺棄、疇爲怙籲。煢煢無告、疇爲矜恤。主真我父、主真我母、爲我釘死十字架上、償贖我罪。求主賜我遷改、垂愛憫存。賜以聖寵、加益神力、勤修不怠。臨死援我升天、享無窮福。吾主耶穌、至聖至慈、俯憐聖教中人。或背聖道、懇主默導、開其心目、轉認真主、惟一無二。或我父母昆弟親友恩人、凡疾痛窘困、及被擄者、求主憐庇。並賜煉靈減苦、速赦升天。亦爲主聖血寶死、普救若眾。{\cspace}亞孟。
\section*{向聖母瑪利亞誦}
聖母瑪利亞、自未有天地、主預簡爲母。從始胎時、已備大福德、遠超神聖。主特寵異、靈性懿德。平生言行、聖善克修。思念純粹、明理積衷、光輝表著、非煩學習漸成。誠信堅望、熱愛天主。翕合聖意、毫不相離。卒世童貞、矢志獨先、開前軼後、無可與擬。專務修德者、瞻仰聖母、依爲法式。放恣於惡者、思及聖母、莫不轉悔。聖母爲獨孤無告之托、雖至潔不棄污者、雖全善不絕惡者。寬裕聽求、轉達天主、賜之神力、以能轉潔遷善。我今恃聖母仁慈、哀號懇求、勿據罪棄我。使我沒世、奉事我天主聖母、愛敬恩保、如我慈母。{\cspace}亞孟。
\section*{感謝天主誦}
吾主天主、造我肉軀、賦我神魂。且先造有天地覆載我、日月照臨我。發生萬物養育我、且令天神護守我。我有罪惡、降生受苦受難救贖我、建立洗解聖體赦宥我。我受如是洪恩、時時切念、感謝難言。但恨我昏愚柔懦、每爲魔役、弗能報主於萬一。懇求自今而後、開導扶翼。俾我棄絕世榮、趨赴天路。三司五官、全獻吾主。即至捐軀隕命、情甘忍受。斷不敢背忘生養救贖無窮之大恩主。{\cspace}亞孟。
\section{耶穌聖名禱文}
\versicle 天主矜憐我等。

\Response 基利斯督矜憐我等、\hfill 天主矜憐我等。

\versicle 基利斯督俯聽我等。

\Response 基利斯督垂允我等。

\versicle  在天天主父者。\hfill \response 矜憐我等。\\
贖世天主子者。\\
聖神天主者。\\
三位一體天主者。\\
耶穌活天主子。\\
耶穌聖父之耀。
耶穌永光之輝。\\
耶穌榮顯之君。

\versicle 耶穌義德之日。\hfill \response 矜憐我等。\\
耶穌童貞瑪利亞之子。\\
耶穌可愛者。\\
耶穌可奇者。\\
耶穌大力之天主。\\
耶穌後世之宗祖。\\
耶穌大猷之天神。\\
耶穌至能者。\\
耶穌至耐者。

\versicle 耶穌最順命者。\hfill \response 矜憐我等。\\
耶穌良善心謙者。\\
耶穌愛潔德者。\\
耶穌愛我人者。\\
耶穌平安之天主。\\
耶穌生命之賦畀者。\\
耶穌諸德之表率。\\
耶穌熱愛靈魂者。\\
耶穌我儕之天主。

\versicle 耶穌我儕之避難處。\hfill \response 矜憐我等。\\
耶穌貧人之父。\\ 
耶穌信者之庫。\\
耶穌善牧。\\
耶穌真光。\\
耶穌永智。\\
耶穌無窮之美善。\\
耶穌爲我道路及我性命。\\
耶穌天神之樂。

\versicle 耶穌聖祖之王。\hfill \response 矜憐我等。\\
耶穌宗徒之師。\\
耶穌聖史之傅。\\
耶穌致命者之毅勇。\\
耶穌精修之明光。\\
耶穌童貞者之潔德。\\
耶穌諸聖人之榮冕。

\versicle 望主垂憐。 \hfill \response 耶穌赦我等。

\versicle 望主垂憐。 \hfill \response 耶穌允我等。

\versicle 於諸凶惡。 \hfill \response 耶穌救我等。

\versicle 於諸愆尤。\hfill \response 耶穌救我等。\\
於爾震怒。\\
於魔隱計。\\
於引誘邪淫之魔。\\
於永死。\\
於拂爾默感。\\
爲爾降孕之聖奧。\\
爲爾誕生。

\versicle 爲爾嬰齡。\hfill \response 耶穌救我等。\\
爲爾主性之生命。\\
爲爾辛勞。\\
爲爾哀禱及受難。\\
爲爾苦架及被棄。\\
爲爾疲憊。\\
爲爾死且葬。\\
爲爾復活。\\
爲爾升天。

\versicle 爲爾建立聖體。\hfill \response 耶穌救我等。\\
爲爾福樂。\\
爲爾榮光。

\versicle 除免世罪天主羔羊者。　\hfill \response 耶穌赦我等。

\versicle 除免世罪天主羔羊者。\hfill \response 耶穌允我等。

\versicle 除免世罪天主羔羊者。\hfill \response 耶穌憐我等。

\versicle 耶穌俯聽我等。\hfill \response 耶穌垂允我等。

\versicle 請眾同禱。{\cspace}吾主耶穌、基利斯督。爾嘗謂求則得、覓則獲、叩則爲汝啓。今我求爾、以爾天主聖愛之情、賜我求者、俾得全心全口全行愛爾、永不輟止讚爾。

吁、我主、賜我常畏爾常愛爾聖名。緣爾攸定於堅愛爾者、時常掌護不息。乃生乃王世世。 {\cspace}亞孟。

