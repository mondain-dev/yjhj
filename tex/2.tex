\chapter{晚課}
\begin{quote}
\bfseries 五拜禮\quad 聖號經\quad 初行工夫
\end{quote}

\section*{聖母德敘禱文}
\versicle 天主矜憐我等。

\Response 基利斯督矜憐我等\hfill 天主矜憐我等。

\versicle 基利斯督俯聽我等。

\Response 基利斯督垂允我等。

\versicle 在天天主父者。\hfill \response 矜憐我等。{\small 下同}\\
贖世天主子者。\\
聖神天主者。\\
三位一體天主者。

\versicle 聖瑪利亞。\hfill \response 爲我等祈。{\small 下同}\\
天主聖母。\\
童身之聖童身者。\\
基利斯督之母。

\versicle 天主寵愛之母。\hfill \response 爲我等祈。\\
至潔之母。\\
至貞之母。\\
無損者母。\\
無玷者母。\\
可愛者母。\\
可奇者母。\\
善導之母。\\
造物之母。

\versicle 救世之母。\hfill \response 爲我等祈。\\
極智者貞女。\\
可敬者貞女。\\
可頌者貞女。\\
大能者貞女。\\
寬仁者貞女。\\
大忠者貞女。\\
義德之鏡。\\
上智之座。

\versicle 吾樂之緣。\hfill \response 爲我等祈。\\
妙神之器。\\
可崇之器。\\
聖情大器。\\
玄義玫瑰。\\
達味敵樓。\\
象牙寶塔。\\
黃金之殿。\\
結約之櫃。

\versicle 上天之門。\hfill \response 爲我等祈。\\
曉明之星。\\
病人之痊。\\
罪人之托。\\
憂苦之慰。\\
進教之佑。\\
諸天神之后。\\
諸聖祖之后。\\
諸先知之后。

\versicle 諸宗徒之后。\hfill \response 爲我等祈。\\
諸爲義致命之后。\\
諸精修之后。\\
諸童身之后。\\
諸聖人之后。\\
無原罪始胎者后。\\
榮召升天之后。\\
聖玫瑰經之后。\\
和平之后。

\versicle 除免世罪天主羔羊者。\hfill \response 主赦我等。

\versicle 除免世罪天主羔羊者。\hfill \response 主允我等。

\versicle 除免世罪天主羔羊者。\hfill \response 主憐我等。

\versicle 天神來報聖母瑪利亞。

\Response 乃因聖神受孕。

\versicle 請眾同禱。{\cspace}懇祈天主、以爾聖寵、賦於我等靈魂。俾我凡由天神之報、已知爾子耶穌降孕者。因其苦難、及其十字聖架、幸迨於復生之榮福。亦爲是我等主、基利斯督。\response 亞孟。

\versicle 天主洪佑、永與我等偕焉。\response 亞孟。

\section*{晚感謝經}
感謝吾主天主、庇佑我一日平善、幸不犯罪。賜我今夜生命、浩大恩德。我今求主、賜我今夜勿迷惑顛仆。不幸得罪、是顛仆於地、主速扶救我、俾知痛悔改過、專心憶主。賜我聖寵、恒存於心、我心已足、不圖外物。主原教我、心毋妄思、意毋妄動。惟使我憶主愛主、至死恪遵規誡。{\cspace}亞孟。

\begin{quote}
\bfseries 榮福經\ 天主經\ 聖母經\ 又聖母經\ 信經\ 解罪經\ 大悔罪經
\end{quote}

\section*{求恩經}
伏望全能至仁者天主、憐恤我等、赦我等罪。導引我等、詣於常生。{\cspace}亞孟。

晝光未盡、祈造物主、以常仁慈、俯垂護佑。夜中邪夢惡像、祛逐絕遠。亦圉我讎、免穢我身。伏望全能者天主聖父允錫所求。爲我等主耶穌基利斯督、其偕爾、偕聖神、均生均王世世。{\cspace}亞孟。

吾主救我寤者、保我寐者。以致寤者、幸偕耶穌、寐者得享安靖。

吾主護佑我等、如目眸者。庇廕我等、於爾翼下。

吾主今夜賜保我等、無以犯罪。

吾主矜憐我等、矜憐我等。廣施仁慈於我等、覆庇神身、並獲安和。

懇祈吾主、照臨此室。仇讎萬計、從此遠驅、爾天神者寓之。乃以安寧、保守我等。聖寵聖福、永錫我等。爲我等主基利斯督。{\cspace}亞孟。

仁慈聖母瑪利亞。求爾於天主臺前、爲我轉祈。保我今夜生命、平安至曉、免陷猝死之阨。{\cspace}亞孟。


天主天神、領守我者。惟上仁慈、託我於爾。今夜賜我、照護引治。{\cspace}亞孟。

天主忠臣、我之主保 {\small 某}。爲我懇祈吾主耶穌、賞賜寵光。保護我一夜平善、神形並賴主慈、不許仇讎侵我。{\cspace}亞孟。

伏惟全能至仁者天主聖父、及聖子、及聖神、降福保全我眾。{\cspace}亞孟。

\section*{每晚省察要式}
一、奉謝天主、爲其從前、所賜公恩私恩、及當日之恩。

一、祈求天主、加我聖佑、賦我真光、令得識己罪而深惡之。

一、嚴求諸己、當日得罪於天主、或以思、或以言、或以行、或以缺、密審其習惡而痛斷之。

一、伏乞天主、凡有所犯罪過、一切赦之。

一、決定以後、賴天主扶佑、必改諸惡、又立志以時戒之。

\begin{quote}
    \bfseries 天主十诫
\end{quote}

\section*{小悔罪經}
天主耶穌基利斯督。我重罪人、得罪於天主。今爲畏天主、尤爲愛天主萬有之上、一心痛悔我之罪過。定心再不敢得罪於天主。望天主赦我之罪。{\cspace}亞孟。

\section*{領大赦誦}
我重罪人、懇祈天主、護佑當今教宗 {\small 某}。賞賜聖教大行、異端消滅、教中元首和睦。未奉教者、普賜進教事主。及垂憐聖教會、賜之諸恩、以至死後、挈我靈魂升天、享無限福。{\cspace}亞孟。

\begin{quote}
\bfseries 信德誦\quad 望德誦\quad 愛德誦
\end{quote}

\section*{向聖若瑟誦}
至聖若瑟、膳養吾主耶穌之父、又極淨聖母瑪利亞之配。我今日求爾於天主臺前、作我主保。噫、惟爾爲我主保中首先所敬仰者。求爾今日收我爲爾之門下。保護我於患難之中、不離我於臨終之時。{\cspace}亞孟。

\section*{向護守天神誦}
極尊天地大君神使者。從我人世至今、與我偕、須臾不離。教我善、懲我惡。抑鎮邪魔、使不得施計、迷害於我。我行、爾指我路。我怠、爾策我勤。我憂、爾慰我心。我立神功、爾獻於天主。我常得罪、爾爲求赦。我今追思以往、屢忘爾恩、不聽爾教、不戒爾懲。我今深悔苦痛、定心立志。以後感謝爾恩、恭敬爾陪、體懷爾情、聽遵爾教。勉力爲善、再不爲惡、不致爾憂。懇求勿棄絕我、寬裕教我。使我行善、以至升天、同享永樂。{\cspace}亞孟。

\section*{求爲已亡諸信者誦}
天主生人、欲人在世立功、膺主預備之真福。我今爲已亡煉獄眾靈、在世識奉真主、信從聖教。求主垂憫寬赦、免其苦難、命天神慶報出期。又賜我今世痛悔往罪、不敢再犯。脫身後永苦、偕諸信者、享見天主聖容。{\cspace}亞孟。

\section*{向聖母無原罪始胎誦}
吁、瑪利亞、無原罪之始胎。我等奔爾臺前、望爾爲我等祈。\\ {\small 右經當念三遍}
\begin{quote}
\bfseries 已完工夫\quad 聖號經\quad  五謝禮
\end{quote}
{\small 凡在聖堂內、公誦早晚課、應誦上列各經、不准擅加他經。}

\section*{聖三光榮頌}
天主聖父、天主聖子、天主聖神、吾願其獲光榮。 厥初如何、今玆亦然、以迨永遠、及世之世。{\cspace}亞孟。

\section*{聖灰經\quad{\rm\small 聖灰瞻禮念起、至聖枝瞻禮前夕止。}}
天主之言、天主之訓。世中皆微、皆灰而已。昨日出於灰、異日歸於灰。爲灰耶、爲人耶。天主提拔之爲人、不顧、就爲灰。謝聖父聖子聖神、三位一體。天主原以泥土、造成人類。今當謝主洪恩。望主提拔我、賜我常存謙下之心、不生驕傲之念。凡我所思、所言所行、俱賴主提拔。佑我行善、挈我升天、享無窮福。{\cspace}亞孟。

\section*{聖枝經\quad{\rm\small 聖枝瞻禮念起、至受難前夕止。}}
天主降榮下福於達味之子。天主居極高、自彼庇廕、自彼廣榮其國。

\section*{求爲主教誦}
吾主天主、無極仁慈、矜訓我等、設立主教。選擇大德、當此重任、治理教務。付司鐸尊位、施行聖事、救拔吾儕。我今感主教之恩。求主賜之能力、克稱其職撫眷我羊、同躋天國。{\cspace}亞孟。

\section*{求爲神父誦}
吾主天主、生我贖我、無極洪恩。我從邪干罪、賴主慈憫、命神父傳教。使我認識大主、領聖水、滌除往罪。主知我力弱怠惰、易犯誡命。復令神父持我弱、策我怠、解我罪、訓我立功補愆。我今求主、加佑神父、賜之康寧容智、明徹主旨、洪敷主慈。使我恪遵教規、持守善終。隨我神父、藉其功德、偕享永福。{\cspace}亞孟。

\section*{灑聖水經}
望吾主灑我、而我自潔。洗我、而我自白、白於雪。

\section*{飯前祝文}
天主降福我等、暨此將受於爾、所賜之物。爲我等主耶穌基利斯督。{\cspace}亞孟。

\section*{飯後祝文}
全能者天主、所賜萬惠、我等感謝稱頌。維生維王世世。{\cspace}亞孟。{\small 念天主經一遍}

吾主聖名、欽頌榮福、自今而後、迄無窮世。{\cspace}亞孟。

凡諸信者靈魂、賴天主仁慈、息止安所。{\cspace}亞孟。