\chapter[瞻禮六]{瞻禮六\quad{\normalsize 虔敬耶穌聖心}}
\section{耶穌聖心禱文}
\versicle 天主矜憐我等。

\Response 基利斯督矜憐我等、天主矜憐我等。

\versicle 基利斯督俯聽我等。

\Response 基利斯督垂允我等。

\versicle 在天天主父者。\hfill \response 矜憐我等。

\versicle 贖世天主子者。\hfill \response 矜憐我等。\\
聖神天主者。\\
三位一體天主者。\\
永遠聖父之子耶穌之聖心。\\
耶穌聖心、聖神所成於貞母胎中者。\\
耶穌聖心、全體合於天主物爾朋者。\\
耶穌聖心、無限尊威者。\\
耶穌聖心、爲天主之聖殿。\\
耶穌聖心、爲至上者之幕府。

\versicle 耶穌聖心、爲天主之宮上天之門。\hfill \response 矜憐我等。\\
耶穌聖心、爲愛德之烈窯。\\
耶穌聖心、爲公義慈愛之聖所。\\
耶穌聖心、充乎仁慈愛情者。\\
耶穌聖心、爲諸德之淵。\\
耶穌聖心、最宜受頌者。\\
耶穌聖心、爲眾心之王並爲其所向者。\\
耶穌聖心、爲上智神明諸藏之所在。\\
耶穌聖心、爲主性全備之所居。

\versicle 耶穌聖心、爲聖父所忻悅者。\hfill \response 矜憐我等。\\
耶穌聖心、我等成受其盈餘。\\
耶穌聖心、爲永陵之願望。\\
耶穌聖心、最耐極慈者。\\
耶穌聖心、富有以賜禱爾者。\\
耶穌聖心、爲神明聖德之源。\\
耶穌聖心、爲我罪之補贖。\\
耶穌聖心、飽受淩辱者。\\
耶穌聖心、爲我罪受傷者。

\versicle 耶穌聖心、至死順命者。\hfill \response 矜憐我等。\\
耶穌聖心、爲長矛所刺透者。\\
耶穌聖心、爲諸忻慰之泉。\\
耶穌聖心、爲我生命與復活。\\
耶穌聖心、爲我安樂與平和。\\
耶穌聖心、爲贖罪之犧。\\
耶穌聖心、爲望爾者之救援。\\
耶穌聖心、爲臨終賴爾者之祈望。\\
耶穌聖心、爲諸聖人之懽忭。

\versicle 除免世罪天主羔羊者。\hfill \response 主赦我等。

\versicle 除免世罪天主羔羊者。\hfill \response 主允我等。

\versicle 除免世罪天主羔羊者。\hfill \response 主憐我等。

\versicle 良善心謙之耶穌。\hfill \response 懇使我心、似爾聖心。

\versicle 請眾同禱。{\cspace}全能永生之天主、垂視爾極愛子之心。及其爲罪人頌爾、並代行補功。凡罪人乞爾慈憫、懇即息怒赦之。惟緣爾子耶穌基利斯督之名、其偕爾偕聖神、爲一天主、乃生乃王世世。{\cspace}亞孟。

\section*{獻心頌\quad {\small 恭獻自己之心求合於主心}}
至聖之心兮、仁愛泉。聖三之宮兮、重生原。爾情如醉兮、及血流。振振志兮、永不休。爾爲犧牲兮、用救萬民。爾爲飲食兮、用飽饑人。心兮心兮、誰知爾志、惟火生火、惟情引情。悲哉悲哉、爾情猶火兮、我冷似堅冰。爾潔如玉兮、我惟習醜行。爾置載棘兮、我欲安華枕。爾求辛苦兮、我苦則不寧。嗚呼、我心兮、已焉哉。爾猶匪石兮、云胡不裂。負心之心兮、已焉哉。

耶穌至善者、心不知爾美、匪心也。耶穌極仁者、人不感爾惠、匪人也。耶穌大明者、爾心度我心、愛乎否乎、爾心知之。耶穌全美者、永矢愛爾。我愛若小、爾愛之大、足以大之。我心若冷、爾心之火、足以火之。獨賴我力、力無所能、敬求爾心、始無不及。今我所大欲也、以心易心而已矣。爾心所好、我亦好之。爾心所惡、我亦惡之。爾心所思、我亦思之。爾心所願、我亦願之。夫愛之誠、惟在實行、不在虛言耳。是故我禱於爾、耶穌所貽、我愛之愛、我心之心。懇懇求爾、範鑄我心。爾光照之、令其愛耶穌而生焉。爾火煬之、令其愛耶穌而死焉。爾策圍之、俾其以世俗之樂爲苦、以耶穌之苦爲樂焉。以十字聖木益之、使其研厥價而知厥味、拳拳抱之而繫焉。以耶穌三釘釘之、賜體信望愛三德。克信而無惑、克望而無變、克愛而無限。

心兮心兮、奚爾見傷。戟兮戈兮、奚不我戕。心中傷兮、喜永不愈。可愛瘡兮、幸而弗去。噫、耶穌心生之生者。我心既爲爾所取、爾心既爲我所得。自今而後、拜爾聖心、以爲我行之原、我憂之慰、我病之痊。我悅之始、我謀之終。我罪之宥、我德之榮。惟佑我生、惟善我死、聊與爾如一。同睹天國之光、同得永福之慶。{\cspace}亞孟。

\section*{奉獻全家誦}
吾主耶穌、我今跪在爾聖心像前、感念爾諸凡恩德、愛慕爾無窮美善。回念爾告聖女瑪加利大、願各國君臣、咸獻於爾。我今體爾聖意、依賴無原罪聖母瑪利亞、及中國大主保聖若瑟轉達、將我全家獻爾聖心。願家中常有信望愛三德、人人勤謹行事、用心祈禱、內外平安。懇求爾仁慈聖心、作吾家主、理我諸務。籲、可愛之耶穌、我將一切景況、無論患難喜慶、全託於爾。求爾降福於生者、亡者、出外者、在家者。凡爲我家之人、莫不保護。倘我儕之中、有人傷爾聖心、求爾寬宥、仍復垂憐。吁、耶穌聖心、爾固慈善無量、我求爾保佑天下教友、並使中國外教進教、聖教平安。噫、仁愛之海洋、求爾助我全守主誡、卒得善終之恩。用望全家均至天堂、永謝爾聖愛。{\cspace}亞孟。
